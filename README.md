# Oefening 3: Inschrijvingsgeld

Deze toepassing dient voor de bepaling van het inschrijvingsgeld voor
het graduaat Informatica.

Er is een tekstvak om de naam van de student in te geven.

Dan zijn er nog een aantal objecten om het te betalen bedrag te bepalen:

-   Er is een keuzelijst om de opleiding te selecteren.

-   Volgende opleidingen met bijhorend inschrijvingsbedrag kunnen
    gekozen worden:

  -----------------------------------------------------------------------
  Programmeren                                        €920,80
  --------------------------------------------------- -------------------
  Netwerkbeheer                                       €920,80

  Internet of Things                                  €520,80

  Digitale Vormgever                                  €750,80

  Drone opleiding                                     €520,80
  -----------------------------------------------------------------------

-   Er is ook een aankruisvakje "Werkzoekend". Wie werkzoekend is,
    krijgt 50% korting op het te betalen bedrag.

-   Er is een groepsvak met keuzerondjes om het hoogste behaald diploma
    aan te duiden. Om de opleidingen vooral te promoten bij personen die
    nog geen hogere studies hebben gedaan, worden kortingen toegekend
    voor de cursisten die een diploma "Hoger secundair" hebben. Zij
    krijgen 30% korting. De personen die een diploma "Graduaat" hebben,
    krijgen 20% korting. Wie al een master-diploma heeft, betaalt een
    toeslag van 10%. De bachelors krijgen geen korting en betalen ook
    geen toeslag.

-   Bij het drukken van de knop "Berekenen" worden de berekeningen
    uitgevoerd en worden de resultaten getoond in het tekstvak
    *resultTextBox*. De knop "Wissen" dient om de invoer- en
    resultaatgegevens leeg te maken en de focus te plaatsen bij de naam
    van de cursist.

![Afbeelding met tekst, schermopname, software, scherm Automatisch
gegenereerde
beschrijving](./media/image1.png)
